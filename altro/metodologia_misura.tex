L'esperienza si può suddividere in 5 fasi diverse, ognuna con un'approccio sperimentale e un'analisi dati differente. Questa sezione
 ha l'unico scopo di descrivere le azioni svolte dagli sperimentatori in laboratorio, non va dunque ad indagare sulle scelte
 numeriche fatte o sulle analisi dati, per le quali un'accurata descrizione è fornita nelle sezione successive.


 In preparazione ad ogni esperienza, è stato necessario preparare il banco ottico come segue:
 bisogna in primo luogo portare tutti i micrometri allo zero della scala, dopodichè si sceglie arbitrariamente
 un punto della guida su cui posizionare il cavaliere portalampada; tale punto è stato scelto il più marginalmente possibile sullla
 sinistra per avere
 molto spazio a disposizione per gli altri cavalieri. Bloccato con la vite il cavaliere portalampada, si utilizza il cavaliere
 con squadra per andare a leggere sulla scala millimetrata il valore che sarebbe corrisposto alla posizione dell'oggetto
 relativa alla guida ottica dopo aver finito la preparazione dell'apparato sperimentale. Il cavaliere con squadra va subito
 rimosso dalla guida ottica. Fatto ciò, viene montata la mascherina con il foro singolo sull'apposito supporto presente sul
 cavaliere portalampada in modo da avere l'anello di fissaggio rivolto a destra.
 Sistemato il cavaliere portalampada, si prende il cavaliere portalente, si posiziona
 sulla guida ottica e si avvita prima la lente sul lato rivolto a destra dello stesso, poi il diaframma
 su quello rivolto a sinistra. \'A necessario svolgere particolare attenzione nell'avvitare la lente fino alla fine del filo
 delle componenti meccaniche del sistema. Alla sinistra del portalente non ancora fissato va posto il cavaliere portaschermo
 con micrometro, in modo tale che lo schermo sia rivolto verso sinistra, e si inserisce nel cavaliere portalampada il filtro
 di colore giallo.

 Per stimare la lunghezza focale attraverso il metodo dell'autocollimazione si è operato attraverso spostamento del cavaliere
 portalente con micrometro sulla guida ottica manuale o attraverso il micrometro, e tramite lettura di valori sul metro posto sulla
 guida o sui micrometri. Il diaframma utilizzato per questa esperienza è quello con un singolo foro centrale.
 Preparato il banco ottico, prima di iniziare la vera e propria presa dati si è cercato
 approssimativamente quale potesse essere la posizione del fuoco della lente. Si è quindi mosso il cavaliere portalente e
 successivamente confrontata grossolanamente la dimensione delle proiezioni del raggio sullo schermo quando esso veniva posto vicino
 o lontano dal cavaliere portalente. Eseguita una volta questa operazione, essa è stata ripetuta più volte muovendo il cavaliere
 portalente a sinistra o a destra a seconda che l'iammgine nello schermo fosse, rispettivamente, più grande nel caso lo schermo
 fosse posto più vicino o più lontano dalla lente. Una reiterazione di queste azioni ha permesso dopo circa 4-5 ripetizioni di
 trovare un punto approssimativo per il cavaliere portalente per il quale la circonferenza proiettata sullo schermo fosse di grandezza
 ad occhio costante al muoversi del cavaliere portaschermo. Trovato il punto, ci si è spostati a destra di circa mezzo
 centimetro (iniziando con il valore zero della scala del micrometro sono possibili infatti solo spostamenti dello stesso che vanno
 ad avvicinare la lente alla lampada, non c'è nessun modo di allontanare le due) e si è bloccato il cavliere protalampada saldamente
 con l'apposita vite. Il valore letto dall'indice del cavaliere portalente è stato registrato e poi è stata iniziata la vera e propria
 presa dati. Per prima cosa è stato spostato il micrometro in modo tale che la lente fosse spostata di circa mezzo centimetro, in
 modo cioè che si trovasse sul punto nel quale a occhio era stata individuata la condizione di fascio parallelo. Successivamente,
 si è misurato il diametro a posizioni costanti dello schermo, distanti tra loro approssimativamente 1 m e costanti. Per fare ciò,
 è stato utilizzato il reticolo presente sullo schermo smerigliato: operando con il micrometro che permetteva allo schermo uno
 spostamento perpendicolare all'asse ottico, sono state misurate le posizioni che segnava il micrometro quando una linea del reticolo
 diventava tangente al cerchio luminoso. Presi i dati, si è calcolato il diametro del cerchio sommando un centimetro alla differenza
 ottenuta come risulta evidente dalla costruzione fisica del sistema.
 Andando a confrontare i dati con la stessa logica dei passaggi precedenti, si è spostata la lente avvicinandola o allontanandola
 dall'oggetto andando a
 operare sul micrometro presente nel cavaliere portalente. Trovato il punto in cui la differenza tra il diametro proiettato sullo
 schermo più distante e quello proiettato sullo schermo più prossimo ha cambiato segno, si è andati ad indagare con maggiore
 precisione sull'area compresa tra le due misurazioni.

 Per trovare il fuoco attraverso il metodo dei punti coniugati, invece, si è sempre bloccato il cavaliere portalampada ma, a
 differenza di quella precedente, non si è bloccato il cavaliere portalente. Si è operato senza micrometri, solamente spostando i
 cavalieri lungo la guida ottica, e come nell'esperienza precendete si è utilizzato il diaframma con singolo buco centrale.
 Preparato il banco ottico si è posto il cavaliere portalente inizialmente a una distanza dal cavaliere portalampada maggiore del
 fuoco che era stato stimato con il metodo dell'autocollimazione. Muovendo il cavaliere portaschermo si è cercato il punto in cui il
 raggio proiettato presentava diametro più piccolo possibile (per vederlo con più facilità si è fatto uso dell'oculare in dotazione),
 a quel punto si sono registrati su una tabella la posizione del cavaliere protalente e quella del cavaliere portaschermo. Il
 cavaliere portalente è stato poi spostato a destra e si è ripetuta l'operazione, andando ad aggiugnere una riga alla tabella
 precedentemente fatta. Il processo è stato ripetuto andando ad indagare il più uniformemente possibile le posizioni permesse dalla
 guida ottica.

 Per trovare il fuoco attraverso il metodo di Bessel, invece, sono stati tenuti fermi i cavalieri portalampada e quello portaschermo
 e si è mosso solamente il cavaliere portalente. Si è preparato il banco ottico e utilizzato il diaframma con buco singolo e il
 cavaliere portalente senza micrometro. Per prima cosa, data l'analisi teorica che si può fare a riguardo, si è bloccato
 il cavaliere protalampada il più a sinistra possibile (come nelle altre esperienze) ed, utilizzando le stime fatte con le altre
 esperienze, si è bloccato il cavaliere portaschermo a più di 4f. Muovendo il cavaliere portalente, si sono
 cercate le due posizioni per cui l'immagine andava a fuoco. Nel caso non risultasse evidente distinguere un fuoco dall'altro si è
 allontanato ulteriormente il cavaliere portaschermo. Trovata una posizione dei due cavalieri fissi tale che i due fuochi fossero
 facilmente
 distinguibili e i cavalieri non fossero troppo lontani tra loro, si è iniziata la presa dati. Aiutandosi con l'oculare, è stata
 misurata la posizione della lente per la quale il fascio andava a fuoco sullo schermo. Spostando il cavaliere portalente è stato,
 successivamente, registrato il punto in cui l'immagine andava nuovamente a fuoco nonostante la posizione fosse diversa.
 Tali misurazioni di posizione sono stati ripetuti 10 volte ciascuno.

 Dopo le varie stime del fuoco, si sono cercate l'aberrazione sferica e l'aberrazione cromatica della lente. Per quanto riguarda l'
 aberrazione sferica, si è preparato il banco ottico andando, differentemente rispetto ai casi precedenti, ad utilizzare entrambi
 i cavalieri portalenti: quello con micrometro portante il doppietto di Dollond e quello senza micrometro portando la lente.
 Inizialmente non è stato montato alcun diaframma ed è stato posizionato sulla guida ottica solamente il cavaliere con il
 doppietto acromatico. Grazie ad una bacchettina lunga circa quanto la distanza focale del doppietto, si è bloccato il
 cavaliere portalente in una posizione tale che l'oggetto occupasse uno dei suoi fuochi, facendo in modo che tale barretta rimanesse
 sospesa bloccata dagli attriti tra il doppietto e la mascherina montata sul cavaliere portalampada. Fatto ciò, andando a spingere
 la lente verso sinistra mantenendo la vite del cavaliere portalampada avvitata, grazie alla molla presente all'interno del
 micrometro è stata rimossa la bacchettina. Analogamente a quanto fatto nel caso dell'autocollimazione (ma con il doppietto di Dollond
 e senza diaframma) è stato cercato velocemente il punto in cui il diametro della proiezione sullo schermo sembrava costante al
 variare della posizione del cavaliere portaschermo. Dopo aver aggiustato un paio di volte con il micrometro la posizione della
 lente, si è potuto utilizzare il raggio parallelo creato per la misurazione dell'aberrazione sferica. è stato messo tra il cavaliere
 con il doppietto acromatico e il cavaliere portaschermo il cavaliere con lente, al quale è stato avvitato il diaframma con 4 buchi,
 in modo tale che i due buchi marginali fossero su un piano orizzontale. Il cavaliere portalente senza micrometro è stato posizionato
 il più vicino possibile all'altro cavaliere portalente, in modo che non ci fossero dispersioni del fascio uniforme legate alla
 distanza e che tutti e 4 i buchi del diaframma fossero illuminati. Fatto ciò, si è andato a muovere il cavaliere portaschermo fino a
 trovare approssimativamente il punto in cui le 4 immagini si avvicinavano a formare quello che, a primo impatto, sembrava un
punto unico. Si è bloccato il cavaliere portaschermo in quel punto e poi, andando a operare sul micrometro, si è verificato
 che il movimento dello schermo permettesse di raggiungere agevolmente la posizione nella quale i 4 punti erano ancora separati e
 la posizione nella quale i 4 punti se separavano di nuovo nettamente. Fatto ciò ès tato possibile iniziare la vera e propria presa
 dati, per la quale è stato solamente utilizzato il micrometro che permetteva allo schermo uno spostamento parallelo all'asse
 ottico. Partendo dal punto per il quale i 4 punti erano ben distinti si è cercato il punto in cui i raggi marginali convergessero
 in un unico punto, facendo vedere l'immagine all'oculare come tre punti allineati verticalmente. Registrato il valore letto sul
 micrometro, si è portato avanti il micrometro fino a vedere i tre punti allienati, questa volta, orizzontalmente. Questo valore
 è stato registrato e poi si è registrata la posizione nella quale nello schermo erano ancora visibili tre punti orizzontali.
 Questi ultimi due valori sono stati tali che se la lettura del micrometro fosse stata inferiore al primo valore o superiore
 al secondo non si sarebbero visti i punti orizzontalmente allienati, mentre si sono visti per tutti i valori del micrometro tra
 loro comrpesi. Sono state prese 10 terne di valori diversi. Dopo aver stimato il fuoco prossimale andando a mediare per ogni terna
 gli ultimi due valori si è tornati in questa posizione per misurare la distanza tra i due punti orizzontali in quella posizione,
 ripetendo ill procedimento fatto nell'esperienza dell'autocollimazione stando però attenti nel sommare o meno il passo del reticolo
 presente sullo schermo smerigliato. Sfortunatamente a causa di un dissesto delle componenti meccaniche le ultime tre misure della
 distanza tra i raggi marginali nel fuoco prossimale sono risultate impossibili da prendere, ed è stato ritarato il sistema spostando
 sulla guida ottica il cavaliere protaschermo, introducendo un non trascurabile errore sistematico nel posizionamento.

 Per quanto riguarda la misurazione dell'aberrazione cromatica, ivnece, sono stati usati i filtri presenti sul cavaliere portalente
 differentemente da come fatto in tutte le altre esperienze. Il banco ottico è stato rpeparato, ed è stato creato un fascio di luce
 parallela analogamente a come era stato fatto nel caso della misurazione dell'aberrazione sferica. Anche in questo caso si è
 utilizzato il diaframma con i 4 buchi, andando a coprire però i buchi centrali, in modo da potersi concentrare sul fuoco
 marginale. Si è portato di nuovo lo schermo circa nella posizione in cui si vedevano convergere i fuochi marginali del colore giallo
 e si è bloccato tramite l'apposita vite. Fatto ciò, è stato cambiato il filtro, andando a creare un fascio di luce blu. Operando
 con il micrometro su schermo, si è cercato il punto in cui il fascio blu convergeva, proiettando sullo schermo smerigliato un
 solo punto blu. Registrato il valore letto sul micrometro, si è passati dal filtro blu a quello rosso e si è ripetuta la ricerca
 del fuoco, annotando il valore letto sul micrometro. L'esperienza è stat ripetuta 10 volte.
