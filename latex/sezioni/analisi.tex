Come detto nella descrizione dell'apparato strumentale, il tasso di rilevamento dei dati è di 20 al secondo. Questo corrisponde a una
frequenza di campionamento di 20 Hertz, di molto superiore al 
Nyquist rate necessario per il pendolo (il doppio della massima frequenza
campionabile), dato che come verificabile a vista ha una frequenza dell'ordine di 1 Hz. 
Non ci sono quindi problemi di aliasing e sottocampionamento.
Per quanto riguarda l'offset, è stata rifatta la calibrazione prima di ogni presa dati (inizio giornata) e si può vedere che lo strumento era
 calibrato da un'evidente simmetria rispetto all'asse delle ascisse.
Per il calcolo dei massimi è stato utilizzato un programma che riconoscesse i punti di massimo e minimo approssimando
la funzione come una parabola in un intorno dei dati "stazionari" (dati massimi e minimi locali) usando il dato precedente e il successivo,
vincolando la parabola a passare per questi 3 punti e trovandone il vertice. L'errore legato all'utilizzo
 di questa approssimazione è, come noto dallo sviluppo di Taylor delle funzioni goniometriche, $o(x^3)$ che, essendo lo step $0.05\ s$ è dell'ordine di $10^{-3}$,
  e trascurabile rispetto agli altri errori.
 Per una stima delle ampiezze legate alle frequenze di oscillazione sono stati presi i valori medi delle ordinate dei massimi (e dei valori assoluti dei minimi).

Una stima della pulsazione di risonanza è stata fatta con un processo di esplorazione iniziale che ha permesso, attraverso
il metodo di bisezione, di concentrarsi sull'area nella quale l'ampiezza era più alta. Il valore finale trovato risulta di $(0.968 \pm 0.001) [Hz]$.
 Tale valore è stato scelto in quanto valore per il quale l'ampiezza misurata risultava più alta. L'errore preso è la precisione dello
 strumento. Sono state abbandonate idee differenti sulla stima di questo valore in quanto dato l'apparato sperimentale l'errore non
 può essere ridotto.
Per stimare il coefficiente di smorzamento $\gamma$ legato al forza viscosa dell'acqua è stato tentato un approccio diretto con gnuplot, 
ma i problemi del suo algoritmo (Levenberg–Marquardt, una forma di step gradient descent) nel caso di funzioni come questa, in cui il gradiente 
dei minimi quadrati è pieno di punti 
stazionari locali, ne hanno impedito l'applicabilità pratica. Quindi è stato scelto un altro approccio che elimini questi problemi, in particolare limitando lo
studio a una semplice funzione esponenziale, che è stata ulteriormente semplificata in un fit lineare usando una scala logaritmica.
Di consequenza, sono stati cercati gli $x_i \mid f(x_i)=0$. Essendo la funzione che descrive l'angolo in assenza della forzante
\begin{equation}
	\theta(t) = \theta_0 e^{-\gamma t} \sin(\omega_s t + \phi),
\end{equation}
poichè $e^{-\gamma t} > 0$ gli zeri della funzione sono solo gli zeri del seno. Quindi i punti medi 
$x_m = \frac{x_i + x_{i+1}}{2}$ fra gli zeri sono i punti in cui $sin(\omega_s t + \phi) = 1$.
Interpolando questi punti la funzione diventa dunque
\[
	\theta_0 e^{-\gamma t} \cdot 1 = \theta_0 e^{-\gamma t}.
\]
Interpolando questa funzione con i punti $(x_m,\log{f(x_m)})$ (le coordinate $f(x_m)$ sono state calcolate, nei casi in cui non fossero già un punto dei dati,
approssimando linearmente tra i due punti più vicini).

%L'ampiezza massima della forzante è stata regolata a 10 milligiri perché altrimenti veniva
La pulsazione di smorzamento è stata ottenuta attraverso una media pesata delle pulsazioni ottenute dallo studio dei periodi dei
grafici durante la fase di smorzamento (vedasi \textbf{Tabella~\ref{tab:pulssmorz}}).
Gli errori sono stati stimati a partire da una stima diretta con la sommatoria degli scarti al quadrato diviso $N-1$.
La pulsazione propria è stata trovata attraverso la formula $\omega_0 =\sqrt{{\omega_s} ^ 2 + \gamma ^ 2 }$ e il suo errore è stato trovato per propagazione.
I grafici rivelano che, entro gli errori casuali, l'analisi dati compiuta risulta in linea con ciò che ci si aspettava. Asperità 
presenti nel grafico possono essere connesse o a spike momentanei del sistema di misurazione o a movimenti bruschi che ne hanno
 alterato il perfetto funzionamento. Dalla curva di risonanza, in particolare, si riconosce che i dati che peggio approssimano una
 distribuzione teorica sono quelli che presentano un errore più elevato. Sebbene alcuni risultati dell'analisi dati
 non sembrino rispecchiare al meglio la curva sperimentale non si riconosce in essi un errore sistematico che possa portare a un errata
 stima dei risultati ottenuti, ad esempio nei grafici del moto a regime tutti i massimi sembrano leggermente spostati a destra ma ciò non influenza né il calcolo
 della frequenza né quelo dell'ampiezza. L'apparato strumentale, comunque, permetteva un'ottima
 ricerca attorno al valore di risonanza, infatti la maggior parte dei dati non perfettamente coerenti sono a basse o alte frequenze, o
 comunque lontani dalla frequenza di risonanza.

